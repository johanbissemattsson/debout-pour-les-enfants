---
templateKey: page
title: Bli volontär
bgImage: /img/bg-volunteer.jpg
ingress: >-
  Vill du uppleva det genuina Afrika, bo i en senegalesisk familj och samtidigt
  göra en insats för dina medmänniskor?  Kom och arbeta med oss!
---
Du behöver inte ha kunskaper i franska även om det är det officiella spåket i Senegal. Ungdomarna som går i gymnasiet lär sig engelska, annars pratar de flesta wolof med  varandra och talibéerna som gatubarnen kallas, pratar oftast pular, ett av alla andra etniska språk. Man kommer långt med kroppsspråket och vänligare och mer förstående människor än senegaleser får man leta efter.

![null](/img/volontär-3.jpg)

Dina uppgifter på centret kommer att vara att lära ut ABC, engelska (och eventuellt franska), lite matematik och att vara allmän lekledare och medmänniska. Om du har kunskaper kan du också hjälpa till med sårvård, barnen har ofta sår på fötter och ben.

![null](/img/volontär-2.jpg)

På fritid ges tillfälle till utflykter bland annat till t ex Cap Skirring som är en turistort vid havet, Kafountine en ort med fiskeläge, också vid havet, och de paradisiska öarna Karabane och Kachouane som ligger i floden. Fredagskvällar brukar vi träffas någonstans på stan för att ta något att dricka tillsammans. Det finns också fina hotell med pooler att besöka på helger och annan ledig tid.

![null](/img/mat-4.jpg)

Det kommer också att finnas möjlighet till lektioner i franska, wolof och djola.

# Intresserad?

Det skulle glädja oss mycket om du är intresserad av att komma till oss i Ziguinchor för att arbeta med våra gatubarn.

## Förutsättningarna är följande:

Priser:

3 veckor. 5.000 kr

4 veckor.  6.700 kr

5 veckor. 8.400 kr

6 veckor. 10.100 kr

Därefter 1.500 kr ytterligare för varje tillkommande vecka

## De krav vi ställer på våra volontärer är att:

Att man:

Arbetar minimum 3 veckor

Är minimum 18 år

Har nödvändiga vaccinationer

Har en rese- och sjukförsäkring

Lämnar oss ett utdrag ur polisens belastningsregister

## I priset ingår:

Boende och alla måltider i en senegalesisk familj

Transport till och från flygplatsen/hamnen i Ziguinchor

Vatten på flaska under arbetstid i centret

Stöd från och tillgång till personal dygnet runt

## I priset ingår ej:

Biljett

Rese- och sjukförsäkring 

Vaccinationer

Ev visum, behövs endast för vistelse längre än 90 dagar

Utdrag ur polisens belastningsregister

Utflykter

## Vi kan lova att Du genom att tillbringa en tid med en familj här och samtidigt arbeta med gatubarnen på vårt center kommer att få ett minne för livet!
